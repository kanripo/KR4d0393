# -*- mode: mandoku-view; -*-
#+TITLE: 梅巖文集
#+DATE: 2015-08-25 00:07:19.846058
#+PROPERTY: ID KR4d0393
#+PROPERTY: BASEEDITION WYG    
#+PROPERTY: JUAN 卷九
<pb:KR4d0393_WYG_009-1a>¶
欽定四庫全書¶
　梅巖文集巻九¶
　　附録¶
　　詩¶
　　　次胡濟鼎同年三律　　　　　曹　涇¶
五經為笥腹便便千佛名髙此作縁貴仕直堪梅和鼎¶
貧交猥為酒供錢連章秋月鴈回翅貯袖天香龍吐涎¶
舊話新情如覿靣同年真是我同年¶
<pb:KR4d0393_WYG_009-1b>¶
　　　又¶
共是金明衣緑郎梅仙風致壓仇香人如紫鳯儀丹閣¶
誰則青蚨涴錦囊洛社菜羮時不禁雪堂斗酒夜宜良¶
至尊端肯憐芹曝臣罪當誅自恐惶¶
　　　又¶
費却長吟復短吟投瓜投李愧何深吾人只記錢留紙¶
此老能令戸作金擲地有聲知處處如蘭斯臭見心心¶
(來章押/兩心字)栢梁體後八仙賦趾美重光未陸沉(被里人排/作金戸書)¶
<pb:KR4d0393_WYG_009-2a>¶
(來以/為□)¶
　　　次胡餘學同年四首　　　　　曹　涇¶
對㸔中秋是好天健來欣為子分田只消菽水歡無盡¶
况有經書腹可便家事既傳情思穏吟篇謾冩墨痕鮮¶
惟餘學課隨年捱共我艱劬知幾員¶
　　　又¶
金明池上共揚鞭豪氣寧求許祀田不道福碑轟忒早¶
相逢頹景穏為便牙牌刻處謾誇貴藍綬披來難敵鮮¶
<pb:KR4d0393_WYG_009-2b>¶
千嵗儘長公論在于中定有好官員¶
　　　又¶
桃花栁絮及春敷壹是浮輕匪壯圖幸有田耕并井飲¶
猶勝身屨與妻纑郎君競爽賢聲起老子尊安道味腴¶
便是當年正考父是間饘粥口堪糊¶
　　　又¶
力田元不怵凶饑瘠者為誰誰是肥但得髙堂翁媪健¶
定知奕世子孫宜追風騏驥驟仍蹶覽徳鸞鳯棲或飛¶
<pb:KR4d0393_WYG_009-3a>¶
有酒急須頻對月桂枝香了到梅枝¶
　　　代柬濟鼎同年約其早飯　　　曹　涇¶
　晨炊奉款餘學先生年丈賢翁壻便乞迂步敢以六¶
　言四句代柬不敢求屬和涇頓拜¶
小人難與作縁惡食不妨志道猶勝杜陵岳陽一飯欲¶
從人討¶
　劉真長王仲祖共行日旴未食有相識小人貽其餐¶
　真長辭焉仲祖曰聊以充虚真長曰小人却不可與¶
<pb:KR4d0393_WYG_009-3b>¶
　作縁山谷貧樂齋云我雖貧至骨猶勝杜陵老憶昔¶
　上岳陽一飯從人討¶
　　　跋媒嫠問答詩後　　　　　　程以文¶
右媒嫠問答詩宋鄉先生胡公次焱濟鼎之所作也先¶
生登宋咸淳四年第授迪功郎江州湖口縣主簿以母¶
老改授池州貴池尉徳祐乙亥天兵將至池州都統制¶
張林潜納款請以城降先生奉母亡歸教授鄉里或勸¶
之仕先生賦是詩以見意大徳十年以夀終于家後三¶
<pb:KR4d0393_WYG_009-4a>¶
十二年復為至元之三年文自黄竹入郡其孫師中適¶
在郡中出是詩俾文書之嗚呼讀栁子河間傳知邪之¶
得以敗正讀先生是詩知正之所以勝邪天理之在人¶
心猶日月之在天也可以缺食而不可以喪其明若先¶
生之心孰得而缺蝕之哉雖與日月爭光可也¶
　　　賀梅巖授湖口縣簿啟¶
十翼留神屢蜚英于槐市三年選士竟擢秀于楓宸復¶
餉管之青氊慰慈帷之皓髪螭頭曳緑湖口勾朱華矣¶
<pb:KR4d0393_WYG_009-4b>¶
藏雲根乎映雪蓮塘亦預雀躍梅巖豈久鸞棲素荷熏¶
仁輒馳菲禮紅牲溢榼聊資魚水之歡白熟浮樽謾助¶
龍山之宴¶
　¶
　¶
　¶
　¶
　梅巖文集巻九¶
